---
layout: '../../../layouts/BaseLayout.astro'
experiencer: 'Мария'
title: 'Мария - Преживяване близко до смъртта'
description: 'Мария - Преживяване близко до смъртта'
tags: ['bulgarian', 'negative']
pubDate: 2022-08-18T00:00:00Z
url: '/nde/bg/maria'
source: 'https://ndebg.com/nde/bg/maria/'
---

# Мария - Преживяване близко до смъртта

За съжаление моето преживяване не беше от хубавите. Дори няма какво да опиша много. Всичко, което си спомням е тъмнина и чувство за несъществуване придружено с ужасен страх (явно в периода на събуждането) и порив да се боря с нещо или някой… и наистина съм се борила ми казаха после. Не видях тунел, не видях светлина, нито любов. Дори и омраза не почувствах, никакви демони или Бог. Просто едно голямо и черно нищо. Когато се събудих бях благодарна, че отново съм будна и жива. Разбрах, че нещо ужасно се е случило с мен, но не повярвах на ушите си, когато ми казаха, че съм била три дена в кома.

Разочарована съм от моето ПБС.

П.С. Незнам към кого да се обърна и къде да го напиша, но имам нужда да говоря с някого за това. Да разбера защо при мен беше така, а не като при повечето хора.

## Въпроси

Колко дълго е продължило?
- 3 дена

Какво се промени в живота Ви след Преживяването?
- След преживяното вярата ми в отвъдното се разклати сериозно и спрях да вярвам, че има нещо друго, освен живота тук (на земята) и след това следва гниенето и разложението, но в същото време реших да поправя живота си и да отстраня факторите, които ме бяха довели до самоубийство. Мислех си, че съм видяла тъмнина, защото съм самоубийца, всъщност надявах се и още се надявам да е било само заради това и противоречаща сама на себе си започнах да посещавам по-често църкви, наскоро родих и второто си дете, което задължително исках да кръстя и го направих……

Контакт:
- [имейл](mailto:maria_solitario@abv.bg?subject=НДЕ)

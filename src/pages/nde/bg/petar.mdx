---
layout: '../../../layouts/BaseLayout.astro'
experiencer: 'Петър'
title: 'Петър - Преживяване близко до смъртта'
description: 'Петър - Преживяване близко до смъртта'
tags: ['bulgarian', 'negative']
pubDate: 2022-08-18T00:00:00Z
url: '/nde/bg/petar'
source: 'https://ndebg.com/nde/bg/petar/'
---

# Петър - Преживяване близко до смъртта

На 27.07.2009 година се случи необяснимо нещо за мен, ден преди дядо ми да почине. Часът беше около 2 часа сутринта, седях пред компютъра и изведнъж реших че трябва да си лягам, въпреки че не ми се спеше.

Легнах си, завих се и изведнъж като чели всичко спря, аз се озовах на друго място- в една мрачна зала с много хора, всички бяха с качулки, не осъзнавах какво става, нито бях уплашен нито изпитвах някакви чувства. През цялото време чувах един, доста злокобен глас който ми говореше доста бързо на странен език, но все пак го разбирах. Спомням си че говореше нещо за живота и смисъла му и за предстоящи събития в личен план, който незапомних в последствие. Оплаших се много от думите му, изведнъж ме обгърна непрогледен мрак, нямах тяло, не чувствах нищо, изстрелях се някъде и аз незнам къде, валеше ме дъжд и то обилно, неможех да виждам от капките, имаше буря, светкавици, гръмотевици, гласовете станаха няколко, изпитах уникален стрес, бях в шок от това което се случваше.

Изведнъж сякаш отново времето спря, и видях тялото си, леглото си и цялата стая падайки от тавана, за около секунда- две. Когато се озовах в тялото си, бях парализиран за около десетина или двайсетина секунди като постепенно се раздвижвах, всичко около мене се въртеше. Когато всичко се успокой, заспах, защото почувствах невероятна умора. На сутринта споделих това с близките ми, но те си помислиха че е било просто кошмар… 

След ден дядо ми почина, може би е било предупреждение, незнам.


## Въпроси

Какво се промени в живота Ви след Преживяването?
- Започнах да ценя живота, започнах да разсъждавам по-философски, да чета повече литература за живота след смъртта, общо взето помъдрях и изпитвам голямо желание да усмисля живота си все-повече.

Искате ли да споделите нещо на всички хора?
- Да ценят живота си.

Контакт:
- [имейл](mailto:psychopesho@abv.bg?subject=НДЕ)
